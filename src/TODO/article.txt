Na střední škole jsem se naučila vše z oboru Polygrafie a přidala si navíc ještě rok na specifikaci oboru grafické přípravy tiskovin.
Poté jsem nastoupila do copycentra, kde jsem si mohla vyzkoušet mnohé v praxi. Od samotného přijetí zakázky, přípravy před tiskem,
přes tisk až k následnému svázání dokumentu, nebo ořezání letáků a vizitek. Časem jsem dostala na starost vedení celé Brněnské pobočky.
Vracela se k nám řada spokojených stálých zákazníků. Po letech přišel čas na změnu.
Jako pokladní - jsem domů chodila s čistou hlavou a mohla si doma tvořit “do šuplíku”. Nejvíce mě přitahovala myšlenka si doma zařídit malou dílnu.
Kde budu  tisknout trička s vlastními motivy.
Když jsem dostala příležitost se tomu věnovat jako práci - neváhala jsem.
Výzva však byla větší - vytvořit celý e-shop. Od začátku až ke spuštění. Nikdy jsem nic podobného nedělala, šlo o to se naučit vše od začátku.
Vytvořit motivy, zorganizovat sklad, copywriting, vytvořit produktové fotky, vymyslet jak e-shop bude vypadat, jak jej propagovat na sociálních
sítích a všechno správně nastavit a nahrát do systému shoptet.
Teď už vím, že i kdybych se snažila sebevíc, všechno najednou se naučit nedá.
Jde o týmovou práci a grafik nebo copywriter nemůže stíhat i práci marketingového odborníka.
Chci se v těchto oblastech nadále co nejvíce zdokonalovat, protože mi příjdou zajímavé a užitečné. Proto hledám to správné místo, kde mohu uplatnit
a zdokonalit schopnosti nejen z oblasti Designu, ale také online marketingu a e-commerce...